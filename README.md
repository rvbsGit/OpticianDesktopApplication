# OpticianDesktopApplication
 Dette projekt tager udgangspunkt i et samarbejde med Nørregade Optik, som danner baggrunden for at designe og konstruere en fuld funktionel interaktiv prototype af et optiker kundekartotek. Samarbejdet startede med et interview med ejeren af Nørregade Optik, omkring hendes nuværende system, hvilket blev brugt til at etablere systemkrav til vores prototype. Disse systemkrav blev prioriteret ved brug af MoSCoW modellen i en prioriteringsliste baseret på en analyse af optikerens behov. Baseret på de valgte systemkrav udviklede vi en C# prototype. Dette involverede både en implementation af funktioner tilhørende et kundekartotek samt en grafisk brugergrænseflade. Prototypen består af et kundekartotek, hvor brugeren kan få et samlet overblik over deres kunder, samt den individuelle information omkring kundernes øjenmålinger. Her kan brugeren oprette nye kunder eller ændre information i eksisterende kunder i databasen. Da den funktionelle del af prototype var færdig, evaluerede vi prototypen gennem en brugerevaluering med ejeren af Nørregade Optik som testperson. Formålet med evaluering var at få respons på prototypen, som vi derefter potentielt kunne bruge til videreudvikling i senere iterationer.
